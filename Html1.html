<!DOCTYPE html>
<html lang="ua">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>БТР - 4 ----Вікіпедія</title>
</head>
<body>
    <div>

        <h1>БТР - 4 Буцефал</h1>
    
        <p><b>БТР-4 «Буцефал»></b> (англ. BTR-4 «Bucephalus») — повнопривідний восьмиколісний бронетранспортер (БТР) з
        колісною формулою 8х8, розроблений в Україні Харківським конструкторським бюро з машинобудування (ДП ХКБМ), виготовляється на заводі імені Малишева.
        </p>
        <p>БТР-4 «Буцефал» призначений для транспортування бійців механізованих підрозділів та вогневої підтримки в бою. БТР використовують для оснащення підрозділів, здатних вести бойові дії в різних умовах, зокрема в умовах застосування противником зброї масового ураження. БТР може бути базовою машиною для оснащення спеціальних підрозділів швидкого реагування і морської піхоти. БТР-4 може виконувати поставлені завдання цілодобово, в різних кліматичних умовах, на дорогах з різним покриттям і в умовах повного бездоріжжя. Діапазон робочих температур повітря від −40 до +55 °C</p>
    
        <ol>
            
            <li><a href="#Історія створення">Історія створення</a>
                
                <ol>
                    <li><a href="#Запуск серійного виробництва">Запуск серійного виробництва</a></li>
                    <li><a href="#Проблеми з корпусами">Проблеми з корпусами</a></li>
                </ol>
            </li>
            <li><a href="#Опис конструкції">Опис конструкції</a></li>
            <li><a href="#Будова бронетранспортера">Будова бронетранспортера</a></li>

                <ol>
                    <li><a href="#Корпус">Корпус</a></li>
                    <li>
                        <a href="#Озброєння">Озброєння</a>
                        <ol>
                            <li><a href="#Модуль Грім">Модуль "Грім"</a></li>
                            <li><a href="Модуль Шквал">Модуль "Шквал"</a></li>
                            <li><a href="Модуль БАУ 23х2">Модуль БАУ 23х2</a></li>
                            <li><a href="Модуль БМ-7 Парус">Модуль БМ-7 "Парус"</a></li>
                            <li><a href="Порівняльні характеристики бойових модулів">Порівняльні характеристики бойових модулів</a></li>
                            
                        </ol>
                    </li>
                    <li>Двигун</li>
                    <li>Шасі
                        <ol>
                            <li>Трансмісія
                                <ol>
                                    <li>Коробка передач</li>
                                </ol>
                            </li>
                            <li>Ходова частина</li>
                        </ol>
                    </li>
                </ol>
            </li>
            <li>Модифікації
                <ol>
                    <li>БТР-4МВ1</li>
                </ol>
            </li>
            <li>Машини на базі БТР-4
                <ol>
                    <li>120-мм самохідний міномет</li>
                </ol>
            </li>
            <li>Оцінка машини
                <ol>
                    <li>Переваги</li>
                    <li>Недоліки</li>
                    <li>Імпортозаміщення</li>
                </ol>
            </li>
            <li>Оператори та замовники
                <ol>
                    <li>Індонезія</li>
                    <li>Ірак</li>
                    <li>Україна</li>
                    <li>Можливі</li>
                </ol>
            </li>
            <li>Бойове застосування
                <ol>
                    <li>Російсько-українська війна</li>
                    <li>Військова операція проти Ісламської держави</li>
                </ol>
            </li>
            <li>Галерея</li>
            <li>Техніка для порівняння</li>
            <li>Дивись також</li>
            <li>Примітки</li>
            <li>Посилання</li>
            <li>Відео</li>

        </ol>
    
        <div>
            <h2><a name="Історія створення">Історія створення</a></h2>
            <div><p>Концепція бронемашини розроблена на початку 2000-их Харківським конструкторським бюро машинобудування. Демонстраційний прототип вперше був представлений публіці в червні 2006 на виставці «Авіасвіт-21» в Києві[7][8]. Десантні випробування бронетранспортера завершилися в січні 2007. Серійне виробництво почалося 2008 після отримання схвалення від Міністерства оборони України[9]. </p>
            <p>24 липня 2012 БТР-4Е був прийнятий на озброєння Збройних сил України[3]. В травні 2016 року Президент України Петро Порошенко нагородив розробників БТР-4Е Державною премією України в галузі науки і техніки. Почесну відзнаку отримали фахівці ДП «Харківське конструкторське бюро з машинобудування ім. О. О. Морозова»[10]. </p>
            </div>
            <h3><a name="Запуск серійного виробництва">Запуск серійного виробництва</a></h3>
            <div>
                <p>Виробництво БТР-4 було налагоджене на ДП ХКБМ імені Морозова, де машини збирають у дослідному виробництві[11]. 
                В грудні 2015 стало відомо про підготовку до початку серійного виробництва на Житомирському бронетанковому заводі[12]. В травні 2016 року на ЖБТЗ було налагоджене виробництво корпусів бронетранспортерів[13][14]. Згодом у Житомирі налагодять повне виробництво БТР-4, що дасть змогу збільшити їх виробництво[15].
                На початку серпня 2018 року стало відомо, що через доволі великий попит на БТР-4 на Заводі ім. В. О. Малишева було розпочато налагодження виробництва корпусів для цих машин. Загалом зварювальники, слюсарі та інструментальники заводу мають з'єднати понад 1700 деталей, з них більше 400 — броньованих. Раніше для серійного випуску БТР-4 на ДП «Харківське конструкторське бюро з машинобудування імені О. О. Морозова» корпуси виробляв лише Лозівський ковальсько-механічний завод (ЛКМЗ)[16]. </p>
                <p>29 жовтня 2018 року ХКБМ було виготовлено перші сім БТР-4 зі спецсталі марки «71» виробництва України. Корпуси бронетранспортерів були виготовлені на ЛКМЗ[17]. </p>
                <p>Тим часом, за даними видання Defense Express стало відомо про наявність проблем із виробництвом корпусів до БТР-3 та БТР-4 на ЛКМЗ: через відтік працівників штат фахівців, залучених до виробництва корпусів бронетранспортерів істотно скоротився, що, в свою чергу, істотно зменшило можливості підприємства з випуску цих виробів. Тому ДК «Укроборонпром» був вимушений терміново відрядити команду зварників з ХКБМ до ЛКМЗ. Також ці збої призвели до збільшення вартості БТР-3 та БТР-4. Крім того, тривала сертифікація виробництв бронекорпусів на ХКБМ та КБТЗ[18].
                    Наприкінці лютого 2019 року стало відомо, що ДП «Завод ім. Малишева» вже успішно завершив повний цикл випробувань першого зразка БТР-4, виготовленого на підприємстві, та був кваліфікований, як виробник цих машин. Аналогічну процедуру кваліфікації, за результатами випробувань, вже завершує і «ХКБМ ім. Морозова». Під час випробувань БТР-4 з новими корпусами пройшли декілька сотень кілометрів по бездоріжжю та дорогам з твердим покриттям та витримали випробування обстрілом, зокрема і з великокаліберних кулеметів. Таким чином, «Завод ім. Малишева» та «ХКБМ ім. Морозова» вже у 2019 році готові розпочати серійне виробництво БТР-4 з корпусів власного виготовлення[19]. </p>
            </div>
            <h3><a name="Проблеми з корпусами">Проблеми з корпусами</a></h3>
            <div>
                <p>За даними Сергія Згурця у 2011—2012 роки на 30 БТР-4, поставлених інозамовнику, були виявлені тріщини. З 2014 року під час експлуатації 127 БТР-4Е та машин на їх базі, які були виготовлені на ЛКМЗ та експлуатувалися у військових підрозділах ЗСУ та НГУ, було зафіксовано 53 випадки дефектів корпусів у вигляді тріщин, з них 11 — у 2018 році. При цьому в деяких випадках спостерігалися множині тріщини. Основні дефекти — тріщини в корпусі на передньому броньовому листі на верхній частині корпусу[20]. </p>
                <p>Згідно з умовами контракту корпуси БТР-4 мають бути виготовлені зі сталі марки 71 (виробництва «Азовсталь»). Однак, єдиним підприємством, здатним виготовляти корпуси з цієї сталі виявився ЛКМЗ: так, ДП «ХКБМ» не має можливості загартовувати сталь марки 71, а ДП «Завод ім. Малишева» не має можливості загартовування бронедеталей великих розмірів (десь 35 деталей). Щоб уникнути залежності від єдиного в Україні підприємства, що загартовує вітчизняну сталь та має недержавну форму власності, раніше на ДП «ХКБМ» був створений цикл виготовлення корпусів із закордонної броні високої твердості, яка не потребує загартування[20]. </p>
                <p>Наприкінці травня 2019 року між ДК «Укроборонпром» та військовою прийомкою Міністерства оборони України виникла суперечка з приводу якості сталі, з яких було зроблено корпуси нещодавно виготовлених бронетранспортерів. Житомирський бронетанковий завод зупинив виробництво корпусів БТР-4 через відмову військової прийомки допустити до експлуатації БТРи, які виготовлені з бронесталі країн ЄС (йдеться про фінську сталь MiiluxProtection 500[21]). З точки зору концерну проблеми виникли через те, що наявна система стандартизації в ОПК досі частково основана на застарілих радянських стандартах. Водночас, через розбіжності ГОСТ з міжнародними та європейськими стандартами, необхідно проводити ресертифікацію імпортної оборонної продукції, яка закупляється для потреб оборони[22]. </p>
                <P>Натомість, Міністерство оборони заявило, що проведений аналіз використаної сталі виявив істотні розбіжності з заявленими параметрами на вміст шкідливих речовин та на стійкість до обстрілу. Крім того, поставлена через посередника сталь не має належного маркування і сертифікатів якості[23]. </P>
                <P>Проте вже в грудні 2019 року перші 12 БТР-4Е з «проблемної» партії були передані 92-й механізованій бригаді Збройних Сил України[24]. </P>
                <P>Наприкінці січня 2020 року Пресслужба ДК «Укроборонпрому» повідомила, що під час вхідного контролю на корпусах, виготовлених ТОВ «Лозівський ковальсько-механічний завод» (ЛКМЗ), виявлені тріщини зварних з'єднань на корпусах БТР-4Е. Водночас, Міністерство оборони повідомило, що було виявлено «пошкодження „зміцнюючої наплавки“ на зварних з'єднаннях бортів». Керівництво концерну разом з фахівцями Міноборони, Збройних Сил України та підприємств, що виробляють БТР, створило робочу групу для перевірки якості комплектуючих техніки, що перебуває у місцях постійної дислокації у ЗС України. 24 січня робоча група перевірила та виявила наявність пошкоджень зміцнюючої наплавки на зварних з'єднаннях бортів на кількох бронетранспортерах[25].</P>

            </div>
            <h2><a name="Опис конструкції">Опис конструкції</a></h2>
            <div>
                <p>На відміну від радянського сімейства бронетранспортерів (БТР-60/70/80) та їхніх модифікацій, БТР-4 є абсолютно новою суто українською розробкою. Компонування машини аналогічне західним проектам, на зразок німецького бронетранспортера «Фукс», з відсіком механіка-водія і командира в передній частині корпусу, моторно-трансмісійним відсіком в центрі і десантним відсіком у кормовій частині. Доступ до десантного відсіку здійснюється через задні двері та люки в даху, відсік управління машини оснащений дверима з боків корпусу. </p>         
            </div>
            <h2><a name="Будова бронетранспортера">Будова бронетранспортера</a></h2>
            <h3><a name="Корпус">Корпус</a></h3>
            <div>
                <p>Корпус БТР-4 модульний, повністю герметичний, броньований, зроблений зі сталевих катаних листів і є несучою конструкцією, на якій встановлено всі агрегати і механізми машини. За стандартом STANAG 4569 машина має другий рівень захисту (Level 2). </p>
                <p>Бронетранспортер здатний вплав форсувати водні перешкоди з приводом двома водометними рушіями, встановленими в кормовій частині корпусу по бортах. Для подолання водної перешкоди водій, не виходячи з бронетранспортера, активує водовідбивальний щиток і включає водовідкачувальні насоси[26]. </p>
                <p>БТР-4 має три відділення:</p>
                    <ul>
                        <li>Переднє — відділення управління (водій і командир).</li>
                        <li>Середнє — моторно-трансмісійне відділення.</li>
                        <li>Заднє — бойове і десантне відділення (стрілець, який управляє бойовим модулем і десант)[6].</li>
                    </ul>
                <p>У відділенні управління розташовані робочі місця водія (ліворуч) і командира (праворуч), а також органи управління. Спереду розміщені двоє броньованих вікон, збоку — двері, а на даху — люки над робочими місцями. Водійський люк-лаз обладнано перископічними приладами спостереження (ПС). Замість центрального ПС може бути встановлено прилад нічного бачення. Водій здатний управляти БТР з відкритим люком. У лобовому листі навпроти місця командира розташовано шахту люка з блоками приладів спостереження.</p>    
                <p>У моторно-трансмісійному відділенні (МТВ) встановлюється двигун з трансмісією і роздавальною коробкою, а також іншими підсистемами. Між правим бортом і перегородкою МТВ є лаз з відділення управління в десантно-бойове, що дозволяє залишати БТР командиру і водієві через кормові двері в екстрених ситуаціях.</p>
                <p>У десантно-бойовому відділенні розташовано двостулкові двері. На даху десантного відділення є верхні люки. У бортах зроблено бійниці, що закриваються броньованими кришками, для ведення стрільби з особистої стрілецької зброї. У верхніх люках також є бійниця. Індивідуальні сидіння десантників кріпляться до даху десантного відсіку і можуть розташовуватися уздовж бортів навпроти одне одного або по центру машини у бік бортів. Місця, що швидко знімаються, дозволяють трансформацію десантного відсіку під різні завдання, зокрема для перевезення вантажів[26]. </p>    
            </div>
        </div>


    </div>

</body>
</html>